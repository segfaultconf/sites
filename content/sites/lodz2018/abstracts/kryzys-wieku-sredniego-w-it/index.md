---
type: abstract
speakername: "Tomek Szymański"
presentationtitle: "Kryzys wieku średniego w IT"
---
Kryzys wieku średniego. Przechodzi go (prawie) każdy na półmetku swojego życia. Nieważne czy kobieta, czy mężczyzna, czy gruby, czy chudy, czy człowiek sukcesu, czy życiowa porażka. Ważne, że mniej więcej w połowie życia. Ale ten półmetek, czyli przysłowiowa czterdziecha to także mniej-więcej połowa naszej aktywności zawodowej. Jaki wpływ mają zachodzące zmiany na nas – inżynierów? Jakie mamy opcje? Czy może nam to wyjść na dobre? Podczas prezentacji spróbujemy się lekko zaprzyjaźnić z kryzysem. Odpowiemy sobie po pierwsze na jedno ważne, ale to bardzo ważne pytanie, czy termin “kryzys” jest na pewno dobrym określeniem? Co dobrego możemy z niego wynieść? I jaki może mieć on wpływ na nasze życie zawodowe jako członka IT-arystokracji? Będzie troche teorii z psychologii rozwojowej, własnych interpretacji i dobrych rad niczym z Bravo. Ale raczej lżej niż ciężej.
