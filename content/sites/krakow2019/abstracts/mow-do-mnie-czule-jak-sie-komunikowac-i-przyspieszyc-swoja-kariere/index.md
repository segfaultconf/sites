---
type: abstract
speakername: "Piotr Stawirej"
presentationtitle: "Mów do mnie czule – jak się komunikować i przyśpieszyć swoją karierę."
---
Jesteś sfrustrowany, bo Twoje pomysły lądują w koszu, zignorowane przez kolegów z zespołu?
Widzisz słabości swojej organizacji i masz na nie gotową receptę, ale szef nie chce Cię słuchać?
Z na pozór prostego tematu rodzi się konflikt, a Ty nie rozumiesz dlaczego?
Jesteś wściekły, bo Twoje pull requesty są odrzucane, a komentarze do Twojego kodu mogłyby spokojnie startować w konkursie na złośliwość roku?

85% Twojego sukcesu zależy od sposobu, w jaki radzisz sobie z emocjami i komunikujesz je do innych. Nie możesz zmienić ludzi z którymi pracujesz, ale możesz zmienić siebie i uzyskać od swojego otoczenia dokładnie to, czego oczekujesz.
Jednego możesz być pewien: to jak radzisz sobie z ludźmi będzie warunkowało Twój sukces zawodowy... lub jego brak. Najlepsza wiedza domenowa i techniczna nie wystarczy, jeśli nie dodasz do niej umiejętności efektywnej komunikacji.
Obserwuję to nieustannie od ponad 12 lat mojej kariery jako programista. Poczułem to też na własnej skórze.

Jeżeli chciał(a)byś zrobić kolejny krok w karierze, ta sesja jest dla Ciebie
Pokażę podstawowe techniki radzenia sobie z ludźmi w codziennych sytuacjach, wpływania na nich, a wszystko to w sposób niewzbudzający urazy.
