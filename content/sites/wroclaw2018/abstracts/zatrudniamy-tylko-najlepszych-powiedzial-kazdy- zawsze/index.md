---
type: abstract
speakername: Wojtek Erbetowski
presentationtitle: Zatrudniamy tylko najlepszych – powiedział każdy, zawsze
---
Zatrudniamy! (jak dosłownie każdy inny w tej branży). I mamy problem ze znalezieniem dobrych programistów. Nasz dział HR sili się na wymyślne oferty, aby zwabić nieco więcej osób. Zatem od teraz, zamiast programistów, poszukujemy ninja, ogrodników, gwiazd rocka, czy poetów. Mając trochę szczęścia zgłasza się wystarczająco dużo osób, aby było z kogo wybierać.

Tylko jak teraz sprawdzić, którzy z nich nadadzą się najlepiej do naszej codziennej pracy? Czy zadanie programistyczne będzie lepsze od dobrej rozmowy o doświadczeniach? Czy może wrzucimy wszystkie te elementy, jednak nasi programiści będą więcej czasu spędzali na zatrudnianiu niż na programowaniu?

Ta prezentacja miesza konkretne praktyki z popularnych firm i sporo własnego doświadczenia, aby dać Wam nowe możliwości w budowaniu skutecznego procesu do zatrudniania inżynierów. Tych, którzy mogą rozwiązać Wasze problemy.
