---
type: abstract
speakername: Michał Bartyzel
presentationtitle: "*-Driven* niczego naprawdę nie zmienią"
---
Domain-Driven Design, Test-Driven Development, Behavior-Driven Development, Data-Driven Design, Data-Driven Development, Use Case-Driven Design, Use Case-Driven Development, Architecture-Driven Design, Architecture-Driven Development, Model-Driven Development, Agile Model-Driven Development i tak dalej i tak dalej… Czy coś ci to przypomina? Mnie tak. Kiedyś mówiliśmy ze znudzeniem „$%!@ yet another framework!”. Teraz trzeba powiedzieć z tym samym znudzeniem: „%$!@ yet another mental framework!”. W trakcie prezentacji chcę pokazać, w jaki sposób pogoń za kolejnymi x-Driven Design, y-Driven Development wypacza to, co jest naprawdę ważne w programowaniu czyli umiejętność rozwiązywania problemów. Zajmiemy się również dość ważnym pytaniem: jaka jest właściwie relacja wszystkich tych „mental frameworks” do rzeczywistości, z którą spotykamy się na co dzień. Pierwszą wersję tej prezentacji przedstawiłem w 2013 roku i spotkała się z, delikatnie mówiąc, niezrozumieniem. Pięć lat później okazuje się, że miałem rację. Przyjdź i posłuchaj o tym, co się przez te pięć lat wydarzyło.
