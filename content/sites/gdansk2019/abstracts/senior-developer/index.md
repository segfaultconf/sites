---
type: abstract
session: Prezentacja
speakername: "Eliza Stasińska"
presentationtitle: "Senior Developer - człowiek renesansu"
---

Ile masz czasu? Nie pytaj na co – na wszystko! Na zabawę, na stabilizację, na karierę… wiem co odpowiesz. „Nie muszę się martwić. Jestem programistą.” Może i nie musisz. Nic nie musisz.

Na co dzień jako menadżer, zajmuję się budowaniem efektywnego IT. Takiego – które odpowiada na potrzebę klienta. Doświadczenie nauczyło mnie wyszukiwać do tego odpowiednich ludzi. Dlatego, gdy myślę o kliencie, tym, który wie czego chce, ale nie wie czego potrzebuje, szukam Leonardo. Gdzieś tam, w setkach profili na LinkedIn czai się on, człowiek renesansu. On buduje przewagę.

Opowiem co ma wspólnego da Vinci z współczesnym programistą, dlaczego nie warto planować kariery na 10 lat do przodu, ale warto wiedzieć, że trzeba być dalej niż dzisiaj, i czemu senior deweloper nic nie musi. Ale może i chce.