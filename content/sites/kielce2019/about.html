---
---
<h2>
  O&nbsp;konferencji
</h2>
<h5>SegFault – gdzie pragmatyzm spotyka pasję</h5>
<p>SegFault to jedno z&nbsp;podstawowych pojęć z&nbsp;zakresu programowania i&nbsp;budowy systemów operacyjnych.</p>

<p>Dlaczego postanowiliśmy je wykorzystać jako nazwę naszej konferencji? Naszym celem jest powrót do fundamentów. Chcemy sięgnąć do obszarów wiedzy, o&nbsp;których nasze środowisko często zapomina. Wracamy do podwalin by udowodnić, że wysokopoziomowe
  rozwiązania są zbudowane na solidnych i&nbsp;niezmiennych koncepcjach oraz teoretycznych podstawach. Wierzymy, że zrozumienie poziomu abstrakcji niżej od tego na którym obecnie operujemy jest esencją naszej pracy, niezbędnym elementem nie
  tylko naszego rozwoju, ale dalszego rozwoju branży. SegFault to nie pojedyncze wydarzenie! To seria spotkań w&nbsp;ciągu roku, w&nbsp;różnych miastach w&nbsp;Polsce, gromadząca każdorazowo około 200 specjalistów.</p>

<p>Spotykamy się w&nbsp;Łodzi, Wrocławiu, Bydgoszczy, Katowicach, Warszawie, Krakowie i&nbsp;w każdym innym mieście na dynamicznie zmieniającej się mapie IT w&nbsp;Polsce. Celem SegFault jest aktywizacja lokalnych społeczności i&nbsp;poszukiwanie
  nowych talentów. Mamy świadomość ukrytego potencjału poza głównymi ośrodkami w&nbsp;Polsce.</p>

<p>Wierzymy, że tylko zrozumienie fundamentów umożliwia ciągły rozwój nie tylko branży IT, ale i&nbsp;nas samych.</p>
