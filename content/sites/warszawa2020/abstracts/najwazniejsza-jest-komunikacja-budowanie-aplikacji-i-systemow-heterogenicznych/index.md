---
type: abstract
speakername: "Michał Zubkowicz"
presentationtitle: "Najważniejsza jest komunikacja – budowanie aplikacji i systemów heterogenicznych"
---
Obecnie najbardziej popularnym sposobem łączenia różnych aplikacji jest tworzenie WebAPI. Niestety jest wiele sytuacji, w których nie możemy sobie pozwolić na taki komfort, np. gdy potrzebujemy użyć biblioteki w C z poziomu Pythona lub gdy chcemy użyć kodu C# lub JavaScript na Androidzie do tworzenia aplikacji mobilnej. Sytuacja taka ma miejsce również, kiedy chcemy wykorzystać JavaScript do programowania firmware urządzeń typu embeeded, uruchamiając bindingi w C lub kiedy chcemy z poziomu PHP wywołać kod Javy. Wiemy, że mieszanie technologii to nie jest do końca eleganckie rozwiązanie, ale nie zawsze przepisywanie na kolejny język wchodzi w grę. Chociażby z powodu kosztów. Czasem zupełnie nie ma takiej możliwości, a WebAPI w wielu z omawianych przypadków zwyczajnie nie można zastosować.

Podczas prezentacji przedstawię kilka sposobów na łączenie różnych platform czy języków. Posłużę się konkretnymi przykładami technologii oraz zaprezentuję ich architekturę. Dzięki temu będziecie mogli znacznie rozszerzyć spektrum wyboru dostępnych opcji, kiedy napotkacie taki problem. Omawiany temat pozwoli Wam zrozumieć, jak działają technologie, z których korzystacie bądź będziecie korzystać.