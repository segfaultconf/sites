---
type: legal
title: Regulamin
legalpdf: /docs/Regulamin.pdf
---
<p>Niniejszy regulamin określa warunki korzystania z serwisu internetowego konferencji SegFault, dostępnego za pośrednictwem adresu segfault.events i stanowi integralną część umów zawieranych przez SYMENTIS EVENTS za pośrednictwem Serwisu.</p>
<div class="clear" style="height: 50px"></div>
<h3>I. POSTANOWIENIA OGÓLNE</h3>
<p>1. Korzystanie z Serwisu oraz usług oferowanych za jego pośrednictwem oznacza wyrażenie zgody na postanowienia niniejszego regulaminu („Regulamin”) oraz Polityki Prywatności.</p>
<p>2. Wszelkie prawa do nazwy Serwisu, jego koncepcji graficznej i funkcjonalnej, a także prawa do wszelkich elementów tekstowych i graficznych wykorzystanych w Serwisie, za wyjątkiem elementów pochodzących od osób trzecich (w szczególności logotypów partnerów, partnerów medialnych, sponsorów, konferencji partnerskich, etc.), przysługują SYMENTIS EVENTS i mogą być wykorzystywane jedynie w oparciu o zgodę (licencję) udzieloną przez SYMENTIS EVENTS.</p>
<p>3. Podstawę niniejszego Regulaminu stanowią w szczególności:
– ustawa z dnia 29 sierpnia 1997 r. o ochronie danych osobowych;
– ustawa z dnia 18 lipca 2002 r. o świadczeniu usług drogą elektroniczną;
– ustawa z dnia 23 kwietnia 1964 r. Kodeks cywilny;
– ustawa z dnia 30 maja 2014 r. o prawach konsumenta.</p>
<p>4. W sprawach związanych z korzystaniem z Serwisu lub uczestnictwem w Konferencji Użytkownik może skontaktować się z SYMENTIS EVENTS poprzez pocztę e-mail, pod adresem: konferencja@segfault.events.</p>
<div class="clear" style="height: 50px"></div>
<h3>II. DEFINICJE</h3>
<p>Na potrzeby niniejszego Regulaminu poniższym pojęciom przypisuje się następujące znaczenie:
<p>1. Serwis – strona internetowa dostępna pod adresem segfault.events, zawierająca informacje o Konferencji oraz umożliwiająca zgłoszenie udziału w Konferencji charakterze Uczestnika.</p>
<p>2. SYMENTIS EVENTS – Rynek Główny 28, 31-010 Kraków, NIP: 6762560781</p>
<p>3. Konferencja – konferencja SegFault Łódź, organizowana przez SYMENTIS EVENTS w Łodzi w dniu 26 kwietnia 2019r., Hotel Ambasador Premium (ul. Jana Kilińskiego 145, 90-315 Łódź)</p>
<p>4. Użytkownik – pełnoletnia osoba fizyczna korzystająca z Serwisu.</p>
<p>5. Agenda – ustalony przez SYMENTIS EVENTS szczegółowy program Konferencji, udostępniony w Serwisie po ustaleniu części lub wszystkich Prelegentów. Agenda ma charakter orientacyjny i może ulegać zmianom.</p>
<p>6. Uczestnik – osoba uprawniona do udziału w Konferencji oraz uzyskania świadczeń dodatkowych, określonych szczegółowo w pkt. IV Regulaminu.</p>
<p>7. Prelegent – osoba uprawniona do wygłoszenia prelekcji podczas Konferencji, wybrana przez SYMENTIS EVENTS zgodnie z procedurą, o której mowa w pkt. V Regulaminu.</p>
<div class="clear" style="height: 50px"></div>
<h3>III. WARUNKI KORZYSTANIA Z SERWISU</h3>
<p>1. Korzystanie z Serwisu oraz wszelkich jego funkcji wymaga dostępu do sieci Internet oraz zastosowania standardowej przeglądarki internetowej.</p>
<p>2. W celu zapewnienia bezpieczeństwa przekazu danych przesyłanych za pośrednictwem Serwisu SYMENTIS EVENTS stosuje środki techniczne i organizacyjne odpowiednie do stopnia zagrożeń związanych z korzystaniem z Serwisu.</p>
<p>3. Użytkownik zobowiązany jest do przestrzegania zakazu nadużywania Serwisu, w szczególności:
– dostarczania treści powodujących zachwianie pracy lub przeciążenie Serwisu lub systemów wykorzystywanych przez podmioty biorące bezpośredni lub pośredni udział w świadczeniu usług drogą elektroniczną;
– dostarczania treści mogących naruszać dobra osobiste osób trzecich, prawa autorskie, prawa własności intelektualnej, tajemnicę przedsiębiorcy lub mogących w jakikolwiek inny sposób naruszać obowiązujący porządek prawny lub dobre obyczaje;
– dostarczania treści zawierających wirusy komputerowe oraz inne niebezpieczne oprogramowanie typu „worms”, „trojan horses”, „keyloggers” lub inne;
– dostarczania treści powodujących rozsyłanie niezamówionych przez odbiorców informacji handlowych (SPAM) lub innych niedozwolonych przez prawo treści – jak również dostarczania wszelkich innych treści bezprawnych.</p>
<div class="clear" style="height: 50px"></div>
<h3>IV. UDZIAŁ W KONFERENCJI</h3>
<p>Udział w charakterze Uczestnika:</p>
<p>1. Udział w Konferencji w charakterze Uczestnika uprawnia do wstępu na wszystkie prelekcje wskazane w Agendzie, a także do uzyskania świadczeń dodatkowych, określonych szczegółowo w pkt. IV.2. Regulaminu.</p>
<p>2. Dodatkowo, każdy Uczestnik uprawniony jest do:
– udziału w przerwach kawowych i obiadowych organizowanych przez SYMENTIS EVENTS w każdym dniu Konferencji. Catering zapewnia SYMENTIS EVENTS;
– wstępu na organizowaną przez SYMENTIS EVENTS imprezę okołokonferencyjną.</p>
<p>3. Udział w Konferencji w charakterze Uczestnika jest odpłatny. Koszt udziału uzależniony jest od czasu zgłoszenia uczestnictwa. Koszt uczestnictwa wskazany został w cenniku dostępnym za pośrednictwem formularza rejestracji.</p>
<p>4. Koszt wskazany w pkt. IV.3. dotyczy udziału w Konferencji jednej osoby.</p>
<p>5. Zapłaty za udział w konferencji dokonać należy w walucie polskiej.</p>
<p>6. Zgłoszenia udziału w Konferencji w charakterze Uczestnika Użytkownik dokonuje poprzez uzupełnienie i przesłanie udostępnionego w Serwisie elektronicznego formularza rejestracji Uczestnika.</p>
<p>7. Każdy uczestnik zobowiązany jest do noszenia identyfikatora konferencyjnego w widocznym dla Organizatorów miejscu (bądź zobowiązany jest do okazania ich każdorazowo po prośbie Organizatora), przez cały czas trwania konferencji. Brak identyfikatora upoważnia Organizatora do usunięcia Uczestnika z terenu konferencji.</p>
<p>8. W formularzu rejestracji Uczestnika, Użytkownik podaje następujące dane: imię i nazwisko; adres e-mail; stanowisko, rodzaj lunchu (normalny / wegański / wegetariański). W formularzu rejestracji Użytkownik podaje również posiadany kod rabatowy (jeśli Użytkownik go otrzymał).</p>
<p>9. Przed wysłaniem formularza rejestracji Uczestnika Użytkownik zobowiązany jest zapoznać się z treścią Regulaminu i Polityki Prywatności. Poprzez przesłanie SYMENTIS EVENTS uzupełnionego formularza, Użytkownik składa SYMENTIS EVENTS ofertę zawarcia umowy o udział w Konferencji.</p>
<p>10. SYMENTIS EVENTS potwierdza poprzez przesłanie na adres e-mail Użytkownika wiadomości e-mail potwierdzającej rejestrację. Z chwilą przesłania tej wiadomości Użytkownikowi, pomiędzy SYMENTIS EVENTS a Użytkownikiem, dochodzi do zawarcia umowy o udział w Konferencji.</p>
<p>11. Zapłaty za udział w Konferencji można dokonać za pośrednictwem systemu płatności internetowych.</p>
<p>12. Użytkownik uprawniony jest do rezygnacji z udziału w Konferencji w nieprzekraczalnym terminie do dnia 31 marca 2019 r., poprzez przesłanie SYMENTIS EVENTS informacji drogą mailową z przyczyną rezygnacji z udziału w Konferencji na adres: konferencja@segfault.events. W przypadku rezygnacji, o której mowa w niniejszym postanowieniu, SYMENTIS EVENTS zwróci Użytkownikowi kwotę odpowiadającą uiszczonej zapłacie za udział Konferencji. Zwrot nastąpi w terminie 30 dni, na podstawie faktury korygującej zaakceptowanej przez Użytkownika.</p>
<p>13. SYMENTIS EVENTS dopuszcza wprowadzenie zmiany na liście użytkowników. Informacje o zmianie Uczestnika powinna zostać zgłoszona SYMENTIS EVENTS na adres: konferencja@segfault.events.</p>
<div class="clear" style="height: 50px"></div>
<h3>V. UDZIAŁ W KONFERENCJI W CHARAKTERZE PRELEGENTA</h3>
<p>1. O udziale w konferencji w charakterze Prelegenta decyduje Rada Programowa Konferencji. </p>Prelegentami Konferencji są osoby bezpośrednio zaproszone przez jednego z członków Rady Programowej.
<p>2. Prelegent udziela i zezwala na wykorzystanie przez SYMENTIS EVENTS w związku z udziałem w konferencji – abstraktów w języku polskim / angielskim, przesłanej SYMENTIS EVENTS prezentacji, jak również wystąpień Prelegenta podczas Konferencji. Zgoda obejmuje również wykorzystanie wizerunku Prelegenta („Prawa”). Licencja obejmuje:
a) w zakresie utrwalania i zwielokrotniania – utrwalanie i zwielokrotnianie Praw dowolną techniką, w tym techniką drukarską, reprograficzną i techniką cyfrową, na wszelkich rodzajach nośników, w tym na nośnikach CD i półprzewodnikowych, jak również wprowadzanie i przesyłanie Praw do pamięci systemów teleinformatycznych;
b) w zakresie rozpowszechniania – najem, użyczania i wprowadzanie do obrotu nośników na których Prawa utrwalono;
c) w zakresie rozpowszechniania w sposób inny niż wskazany pod lit. b powyżej – udostępnianie w taki sposób, by każdy miał do Praw dostęp w miejscu i czasie przez siebie wybranym, wyświetlanie, nadawanie i reemitowanie, zarówno drogą naziemną, jak i satelitarną, przekaz Praw w systemie transmisji strumieniowej (streaming), zarówno na żywo, jak i na życzenie.</p>
<p>3. Udział w Konferencji w charakterze Prelegenta wymaga dokonania rejestracji również w charakterze Uczestnika.</p>
<div class="clear" style="height: 50px"></div>
<h3>VI. DANE OSOBOWE</h3>
<p>1. SYMENTIS EVENTS przetwarza dane osobowe Uczestnika i Prelegentów w zakresie i na zasadach wskazanych szczegółowo poniżej.</p>
<p>2. Administratorem danych osobowych jest SYMENTIS EVENTS, adres: Rynek Główny 28, 31-010 Kraków.</p>
<p>3. SYMENTIS EVENTS przetwarza dane osobowe Uczestnika, przekazane w formularzu rejestracji Uczestnika, w celu związanym z zawarciem i wykonaniem umowy o udział w Konferencji. Podstawę przetwarzania danych osobowych stanowi art. 23 ust. 1 pkt 3 ustawy z dnia 29 sierpnia 1997 r. o ochronie danych osobowych.</p>
<p>4. SYMENTIS EVENTS może przetwarzać dane osobowe Uczestnika w celach marketingowych, związanych z prezentacją działalności i oferty SYMENTIS EVENTS oraz jej partnerów, jeśli osoby te wyraziły na to zgodę poprzez zaznaczenie odpowiedniego pola w formularzu rejestracji Uczestnika. Przetwarzanie danych osobowych zgłoszonych Uczestników następuje w oparciu o zgodę udzieloną za pośrednictwem formularza potwierdzenia udziału w Konferencji, o którym mowa w pkt. VI.3. Wyrażenie zgody przez Uczestnika na przetwarzanie danych w powyższym zakresie jest w pełni dobrowolne i nie stanowi warunku zgłoszenia udziału w Konferencji.</p>
<p>5. Osobom zarejestrowanym przysługuje prawo wglądu do własnych danych osobowych i ich poprawiania.</p>
<p>6. Poza przypadkami wskazanymi powyżej, SYMENTIS EVENTS udostępnia dane osobowe w przypadkach, gdy wymagają tego bezwzględnie obowiązujące przepisy prawa.</p>
<div class="clear" style="height: 50px"></div>
<h3>VII. REKLAMACJE</h3>
<p>1. Wszelkie reklamacje Użytkownik może zgłosić na adres e-mail: konferencja@segfault.events</p>
<p>2. Reklamacja dotycząca przebiegu Konferencji może być złożona w terminie 14 dni od dnia zakończenia Konferencji. Za datę złożenia reklamacji uznaje się datę wpływu reklamacji do SYMENTIS EVENTS.</p>
<p>3. Reklamacje złożone po upływie terminu określonego w pkt. VII.2. nie będą rozpatrywane.</p>
<div class="clear" style="height: 50px"></div>
<h3>VII. POSTANOWIENIA KOŃCOWE</h3>
<p>1. Użytkownik wyraża zgodę na dostarczenie mu Regulaminu w formie elektronicznej w formacie PDF.</p>
<p>2. Jeśli w niniejszym Regulaminie nie wskazano inaczej, kontakt pomiędzy SYMENTIS EVENTS a Użytkownikiem, który przesłał SYMENTIS EVENTS formularz rejestracji Uczestnika, odbywał się będzie drogą elektroniczną, ze strony Użytkownika za pośrednictwem adresu e-mail wskazanego w ustawieniach Konta, a ze strony SYMENTIS EVENTS za pośrednictwem adresu: konferencja@segfault.events.</p>
<p>3. Uznanie poszczególnych postanowień niniejszego Regulaminu w sposób przewidziany prawem za nieważne bądź nieskuteczne nie wpływa na ważność czy skuteczność pozostałych postanowień Regulaminu. W miejsce nieważnego postanowienia zastosowana będzie reguła, która jest najbliższa celom nieważnego postanowienia i całego niniejszego Regulaminu.</p>
<p>4. Polityka Prywatności stanowi integralną część niniejszego Regulaminu.</p>
<p>5. Aktualny Regulamin jest publikowany na stronie internetowej Serwisu oraz dostarczany nieodpłatnie Użytkownikowi na każde jego żądanie, na wskazany przez Użytkownika adres e-mail.</p>
<p>6. Regulamin wchodzi w życie z dniem 3.12.2018 r.</p>
<p>7. SYMENTIS EVENTS zastrzega sobie prawo zmiany Regulaminu. O każdorazowej zmianie Regulaminu Użytkownicy zostaną poinformowani poprzez komunikat umieszczony w Serwisie, w terminie 14 dni przed dniem planowanego wejścia w życie tej zmiany. W przypadku jeśli Użytkownik nie zgadza się na zmianę Regulaminu, powinien w tym okresie poinformować o tym SYMENTIS EVENTS. Brak zgody na nową treść Regulaminu poczytuje się jako wypowiedzenie umowy, o której mowa w art. 3841 Kodeksu cywilnego, skuteczne z dniem upływu terminu do wyrażenia sprzeciwu na zmiany w regulaminie. Do upływu tego okresu Użytkownika obowiązują postanowienia dotychczasowe.</p>
