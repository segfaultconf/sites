---
type: abstract
speakername: "Arek Benedykt"
presentationtitle: "Legacy Supremacy"
---
Co to jest kod legacy? Jak powstaje legacy? Kto go tworzy? To są pytania na które trzeba sobie odpowiedzieć jeżeli chcemy być postrzegani jako profesjonaliści a nie grupa amatorów z piwnicy w wyciągniętych swetrach. Sprawa wydaje się prosta, dobre praktyki, wzorce i powinno być dobrze. Jak to zatem się dzieje, że większość systemów wraz z rozwojem przesuwa się do obszaru chaos z modelu Cynefin? Czy na prawdę entropia musi rosnąć do poziomu jaki nie jest znany w kosmosie? Jak będzie wyglądał nasz rynek pracy skoro ciągle brakuje rąk do pracy a software jest w coraz większej ilości urządzeń. Myślisz, że będzie mniej legacy niż teraz? Spróbujmy sobie odpowiedzieć na te pytania aby zabezpieczyć się na przyszłość.
