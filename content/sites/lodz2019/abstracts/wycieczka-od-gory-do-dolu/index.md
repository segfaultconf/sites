---
type: abstract
speakername: "Alex Fortune"
presentationtitle: "Wycieczka od góry do dołu"
---
Wielu z nas programuje w różnych językach - C#, Java, PHP, Javascript, C++ ...
ale czy zastanawiałeś/aś się kiedyś jak to działa, że ten kod w ogóle coś
znaczy dla Twojego komputera? Jak to jest, że ten kod jest rozumiany
przez Twój komputer, uruchamiany na procesorze wewnątrz Twojego urządzenia?
Jak wszystkie urządzenia - procesor, RAM, dyski i inne ze sobą współpracują,
dzięki czemu nasze aplikacje działają? Na tej prezentacji zabiorę Cię na
wycieczkę w czeluści systemu operacyjnego - pokażę Ci najważniejsze etapy
wykonywania, od najwyższej warstwy języka wysokopoziomowego, po
komunikację z systemem operacyjnym i z innymi komponentami komputera.
