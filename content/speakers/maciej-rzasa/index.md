---
speakername: "Maciej Rząsa"
presentationtitle: "Nie ma nic prostszego niż napisanie wolnego regexpa"
resources:
  - src: "maciej_rząsa.png"
    name: "photo"
bio: |
  Developer specjalizujący się w Rubym, ale nie stroniący od JavaScriptu. Posiada ponad 5-letnie doświadczenie w tworzeniu aplikacji z różnorodnych dziedzin (TV, recycling, turystyka, tłumaczenia). Obecnie pracuje w firmie TextMaster zajmując się m. in. automatycznym przetwarzaniem tekstów do tłumaczeń. Zainteresowany systemami rozproszonymi, samoorganizującymi się zespołami i metodami tworzenia oprogramowania.

  Lubi dzielić się wiedzą. Współorganizator Rzeszów Ruby User Group (rrug.pl) oraz Rails Girls Rzeszów. Od czasu do czasu - prelegent na branżowych konferencjach i meetupach. Po godzinach - instruktor i wykładowca na Politechnice Rzeszowskiej.
abstract: |
  Chociaż prawie każdy używa wyrażeń regularnych, mało kto zastanawia się nad ich wydajnością. Tymczasem źle napisany regexp (zarówno po stronie serwera jak i w przeglądarce) może skutecznie spowolnić działanie aplikacji. Jak więc napisać wyrażenie regularne, które nie tylko znajduje to, co trzeba, ale robi to szybko?

  Aby odpowiedzieć na to pytanie wyjaśnię w jaki sposób działają wyrażenia regularne. Wychodząc od tego pokażę, dlaczego podobne do siebie wyrażenia mogą wykładniczo różnić się wydajnością. Opowiadając o tym jak optymalizować wyrażenia regularne wykorzystam przykłady związane z wyszukiwaniem, walidacją formularzy i parsowaniem tekstu. Opowiem też, czego nauczyłem się przy pozornie prostym zadaniu, jakim jest zliczanie liczb w wielojęzycznych tekstach.

  Jak wydajnie sprawdzić poprawność wejściowego tekstu? Czego unikać przy przeszukiwaniu dużych plików? Dlaczego warto pisać długie regexpy? Oraz: czy prosty regexp może zatrzymać działanie aplikacji? Na te pytania znajdziecie odpowiedź w prezentacji.

---
